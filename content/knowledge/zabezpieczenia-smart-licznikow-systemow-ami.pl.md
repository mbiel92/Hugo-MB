+++
title="Ochrona systemów zdalnego pomiaru energii elektrycznej"
image="/img/products/MMS_Secure_Remote_Access_Honeywell.jpg"
short="Inteligentne liczniki, to urządzenia wbudowane z wyeksponowanymi interfejsami komunikacyjnymi. Podobnie jak inne urządzenia elektroniczne, mogą być podatne na lokalne i zdalne ataki"
description=""
tags=['security','services', 'remote access']
+++

## Audyt bezpieczeństwa i zabezpieczenie systemów AMI oraz Smart Liczników{ class="section-header my-4" }

Od kilku lat dostawcy energii elektrycznej rozbudowują swoją infrastrukturę zastępując dotychczasowe liczniki inteligentnymi licznikami lub integrując nowsze modele ze zdalnymi systemami pomiaru energii. Dyrektywa UE 2009/72/WE nałożyła obowiązek wyposażenia co najmniej 80 proc. odbiorców energii w inteligentne liczniki do 2026 roku. W związku z tym powstały nowe obowiązki dla dystrybutorów energii związane z zarządzaniem licznikami i modemami, zapewnieniem zgodnej ze standardami komunikacji, przechowywaniem haseł i kluczy do asocjacji DLMS, czy aktualizacjami oprogramowania.

Wiemy, jak ogromnym wyzwaniem jest skuteczne wdrożenie zdalnych pomiarów energii elektrycznej. Równocześnie chcielibyśmy zwrócić uwagę jak ważne jest poprawne zabezpieczenie systemów AMI przed cyberatakami.

## JAK MOŻEMY CI POMÓC?{ class="section-header my-4" }

**Analiza bezpieczeństwa inteligentnych liczników**

Inteligentne liczniki, to urządzenia wbudowane z wyeksponowanymi interfejsami komunikacyjnymi. Podobnie jak inne urządzenia elektroniczne, mogą być podatne na lokalne i zdalne ataki. Przeprowadzenie audytu urządzeń przed zakupem pozwoli na wybór najbezpieczniejszego urządzenia, a w trakcie wdrażania pozwoli na przygotowanie odpowiednich poprawek firmware’u i odpowiednie ich zabezpieczenie.

**Audyt bezpieczeństwa modemów, modułów PLC oraz koncentratorów**

Analiza bezpieczeństwa i hardening konfiguracji zapobiegnie zdalnym atakom oraz możliwym wyciekom informacji.

**Audyt bezpieczeństwa urządzeń sieciowych**

Systemy AMI to nie tylko inteligentne liczniki, lecz przede wszystkim obszerna infrastruktura, o bezpieczeństwo której każdego elementu należy zadbać.

**Poprawna konfiguracja sieci i reguł firewall**

Wykorzystując autorskie narzędzia przeanalizujemy ruch w Twojej sieci AMI ograniczając reguły firewall do minimum wymaganego do sprawnego działania sieci, nie pozostawiając żadnego miejsca na działania osób niepożądanych.

**Hardening systemu HES**

HES (Head End System) składa się z dużej ilości niezależnych komponentów. Przeprowadzimy aktualizację komponentów wraz z utwardzeniem konfiguracji pod kątem bezpieczeństwa.

**Wdrożenie PKI (Public Key Infrastructure)**

Komunikacja pomiędzy urządzeniami a HES musi być zapewniać poufność i integralność. Poprawnie wdrożony system PKI pozwoli Ci na bezpieczną, szyfrowaną komunikację oraz zapewni uwierzytelnienie urządzeń końcowych do systemu HES.

**Ogólny audyt systemu**

Po zakończeniu etapu wdrożenia przeprowadzimy kompleksowy audyt bezpieczeństwa systemu wykorzystując [techniki Red Teamowe,](https://seqred.pl/red-team/) stawiając się na miejscu atakującego.


## KORZYŚCI{ class="section-header my-4" }

**Bezpieczne liczniki i koncentratory**  
pewność, że urządzenia końcowe spełniają wszelkie standardy bezpieczeństwa, wykorzystują bezpieczne komponenty firmware’u, szyfrowane kanały komunikacji, sprawdzony stos DLMS/COSEM odporny na ataki lokalne i zdalne.

**Bezpieczna komunikacja**  
weryfikacja poprawnego szyfrowania komunikacji i uwierzytelnienia urządzeń.

**Bezpieczny HES**  
wyeliminowanie możliwości przeprowadzenia ataków na serwery bazodanowe, usługi bilnansujące i rozliczające użytkowników dzięki hardeningowi konfiguracji serwerów oraz oprogramowania.

**Bezpieczna infrastruktura**  
skuteczne ograniczenie potencjalnych wektorów ataku na systemy pomiarowe AMI dzięki audytowi infrastruktury połączonemu z procesem utwardzania oraz ograniczeniu ruchu sieciowego do minimum wymaganego do pracy systemu.

{{< container >}}

## KIEDY ZADBAĆ O BEZPIECZEŃSTWO SYSTEMÓW AMI?{ class="section-header my-4" }

{{< mosaic class="row-cols-lg-3 row-cols-1 pb-4" >}}

![image]((/blog/Ikona.png)
**Przed zakupem sprzętu**

Inwestycje w Inteligentne Systemy Pomiarowe AMI to olbrzymie inwestycje, których koszty należy liczyć w milionach złotych. Aby ustrzec się przed nietrafionym wyborem smart liczników, koncentratorów i osprzętu sieciowego, proponujemy przeprowadzenie testów bezpieczeństwa tych urządzeń przed finalizacją procesu zakupowego. Wybrane modele zostaną poddane szczegółowym testom penetracyjnym oraz inżynierii wstecznej. Przeprowadzenie audytu pozwoli na świadomy wybór bezpiecznych urządzeń.
<--->
![image](/blog/bezpieczne-AMI.png)
**W trakcie wdrożenia**

Jeżeli proces zakupowy został juz sfinalizowany, lecz proces wdrożenia systemu AMI nie został zakończony, jest to ostatnia chwila, kiedy można przeprowadzić audyt bezpieczeństwa urządzeń w nieuciążliwej dla działania systemu formie. Czas, który pozostanie do uruchomienia systemu na poziomie produkcyjnym może zostać wykorzystany na przeprowadzenie audytu urządzeń oraz zaaplikowanie poprawek bezpieczeństwa dla  
oprogramowania liczników oraz koncentratorów, włącznie z przeprowadzeniem procesu hardeningu infrastruktury.
<--->
![image](/blog/ik_website.png)
**Testy funkcjonujących systemów**

Jeżeli system AMI działa już na poziomie produkcyjnym, lecz masz wątpliwości dotyczące stanu jego bezpieczeństwa, urządzenia infrastruktury pomiarowej również mogą zostać poddane analizie bezpieczeństwa. Jeżeli dostawca elementów infrastruktury z różnych powodów nie będzie w stanie dostarczyć poprawek bezpieczeństwa dla oprogramowania urządzeń, zaproponujemy własne kroki naprawcze oraz przeprowadzimy proces hardeningu infrastruktury tak, aby ograniczyć potencjalne wektory ataku.

{{< /mosaic >}}

{{< /container >}}


## UMÓW KONSULTACJĘ{ class="section-header my-4" }

**Pomożemy wybrać rozwiązania optymalne dla Twojej firmy**
