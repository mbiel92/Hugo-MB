+++
lang="pl-PL"
title="Zagrożenia dla systemów i urządzeń ICS. Awarie techniczne i siła wyższa"
date="2020-03-18"
author="Michał Stępień"
image="/blog/ICS_awaria_techniczna.jpg"
+++

15 lutego 2018 roku w USA dochodzi do wycieku substancji powodującej
efekt cieplarniany, który trwa nieprzerwanie przez 3 tygodnie. W wyniku
działania siły wyższej, do atmosfery dostaje się więcej metanu niż
uwalniane jest w ciągu roku przez przemysł naftowy i gazowy w Norwegii,
czy Francji. Niejasny wypadek doprowadził do jednego z największych
wycieków metanu w historii USA. Złoże zlokalizowane jest w
południowo-wschodniej części stanu Ohio i należy do XTO Energy z
ExxonMobil.

## Czy zapewnienie cyberbezpieczeństwa zmniejsza ryzyko wystąpienia awarii technicznych?{ .article-section }

Są zagrożenia dla systemów automatyki, takie jak klęski żywiołowe, czy
awarie techniczne. Niektórym z nich nie jesteśmy w stanie się
przeciwstawić, na inne można się przygotować. Oprócz konieczności
zapewnienia fizycznego bezpieczeństwa instalacji, przy analizie ryzyka
uwzględnia się aspekt związany np. z bezpieczeństwem komponentów
elektronicznych oraz oprogramowania. Nie możliwe jest wykluczenie
wszystkich błędów programowych w aplikacjach oraz oprogramowaniu
urządzeń automatyki, ale warto wyeliminować awarie techniczne związane z
atakami hakerów, którzy mogą wykorzystać luki cyberbezpieczeństwa, m.in.
w firmware komponentów automatyki lub konfiguracji systemów SCADA / DCS.


## Jak ograniczyć skutki awarii technicznych?{ .article-section }

Skutki awarii technicznych można ograniczyć dzięki zastosowaniu środków
organizacyjnych, technicznych, takich jak:

**1.** ustanowienie oraz cykliczna
weryfikacja praktyczna planu zarządzania ciągłością działania, w tym
aspektów takich jak potencjalne środki zaradcze, procedury odzyskiwania
systemu, alternatywne opcje komunikacji,

**2.** posiadanie lub dostęp do zapasowych
urządzeń na wypadek uszkodzenia sprzętowego,

**3.** zapewnienie oraz używanie systemowych
testowych w celu bezpiecznego testowania poprawek, aktualizacji oraz
nowego oprogramowania zanim zostaną zainstalowane na systemach
produkcyjnych,

**4.** korzystanie ze standaryzowanych
interfejsów, które nie zostały opracowane przez dostawcę urządzenia.
Takie działanie minimalizuje ryzyko wystąpienia dodatkowych,
nieodkrytych podatności związanych z tworzeniem oprogramowania przez
dostawcę,

**5.** Projektowanie systemów z redundantnymi
kluczowymi komponentami.

## Jak uniknąć niektórych awarii technicznych systemów automatyki związanych z lukami bezpieczeństwa?{ .article-section }

Koszty związane z dostosowaniem zakontraktowanych systemów do spełnienia
wymagań związanych z bezpieczeństwem zwykle dla inwestora wiążą się z
koniecznością poniesienia dodatkowych kosztów, które byłyby wyższe niż w
przypadku uwzględnienia tych wymagań na etapie ofertowania. Warto więc
uwzględnić ten aspekt we wczesnym stadium przygotowania projektu:

**1.** określenie wymagań związanych z
cyberbezpieczeństwem urządzeń już na etapie formułowania ogólnych
wytycznych projektowych,

**2.** określenie i sformułowanie w
specyfikacji istotnych warunków zamówienia wymagań związanych z
cyberbezpieczeństwem oraz metod weryfikacji zgodności,

**3.** przeprowadzenie testów próbki urządzeń
pod kątem cyberbezpieczeństwa -- w przypadku masowego zakupu
komponentów,

**4.** wybieranie rozwiązań pozbawionych
zbędnych, dodatkowych funkcjonalności lub takich, dla których możliwa
jest dezaktywacja, wyłączenie lub usunięcie zbędnych dodatków.

## Potencjalne scenariusze zagrożeń dla systemów sterowania i wizualizacji z powodu awarii lub siły wyższej{ .article-section }

Przykłady awarii technicznych związanych ze sprzętem lub oprogramowaniem
mogą obejmować następujące zdarzenia:

**Scenariusz 1.**
uszkodzenia komponentów, takie jak: awaria dysków twardych,
przełączników lub mechaniczne uszkodzenie przewodu, mogą prowadzić do
natychmiastowej awarii instalacji,

**Scenariusz 2.**
ukryte wady sprzętowe oraz w oprogramowaniu, które mogą się ujawnić w
przypadku spełnienia określonych warunków np. po restarcie systemu,

**Scenariusz 3.**
błędy oprogramowania mogą doprowadzić do awarii systemu, np.
aktualizacja systemu operacyjnego centralnego komponentu
odpowiedzialnego za bezpieczeństwo mogą prowadzić do nieprawidłowego
działania aplikacji i ujawnienia np. po wymaganym restarcie.

W szczególności tego rodzaju incydenty mogą prowadzić do znacznego
ograniczenia dostępności z powodu niedociągnięć organizacyjnych.

Awarie techniczne oraz siła wyższa stanowią zagrożenie dla ciągłości
produkcji systemów OT. Pewnym uszkodzeniom mechanicznym związanych np. z
nieoczekiwaniem zalaniem szaf sterowniczych lub pożarem nie jesteśmy w
stanie zapobiec. Warto wyeliminować przestoje związane z nieoczekiwanym
zatrzymaniem instalacji na skutek błędów oprogramowania, które stanowią
potencjalne źródło ataku hackerów. Zachęcamy do kontaktu w sprawie
możliwości przeprowadzenia testów cyberbezpieczeństwa urządzeń
automatyki oraz poprawności konfiguracji systemów wspierających w
kontekście cyberbezpieczeństwa.

# Potrzebujesz wsparcia w analizie firmware urządzeń w celu znalezienia luk bezpieczeństwa?{ .article-section }

[Skontaktuj się z nami!](/kontakt){.et_pb_button .et_pb_promo_button}



**Źródła:**

-   [Industrial Control System Security Top 10 Bedrohungen und Gegenmaßnahmen 2019](https://www.allianz-fuer-cybersicherheit.de/ACS/DE/_/downloads/BSI-CS/BSI-CS_005.pdf?__blob=publicationFile&v=12)
-   [This Problem With Fracked Oil and Gas Wells Is Occurring 'at an Alarming Rate'](https://www.desmogblog.com/2020/01/23/oil-gas-well-casing-failure-fracking-xto-ohio-blowout)


