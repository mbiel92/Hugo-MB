+++
lang="pl-PL"
title="Praca zdalna – jak zapewnić bezpieczeństwo"
date="2020-03-26"
author="Łukasz Dudkowski"
image="/blog/Seqred_Bezpieczenstwo_pracy_zdalnej.jpg"
tags=['ABC bezpieczeństwa']
+++

Cyberbezpieczeństwo pracy zdalnej wymaga wdrożenia odpowiednich procedur oraz rozwiązań technologicznych. Odpowiednie przygotowanie systemów i urządzeń oraz przestrzeganie zasad bezpiecznego świadczenia pracy zdalnej pomoże zminimalizować ryzyko wystąpienia ataku hakerskiego, a tym samym poniesienia przez firmę strat, nie tylko finansowych.

Jak zapewnić bezpieczeństwo pracy zdalnej?
------------------------------------------

Przeczytaj poniższy artykuł

[Pobierz infografikę i przekaż ją pracownikom](/blog/Seqred_bezpieczenstwo_pracy_zdalnej.jpg)

> Bezpieczna praca zdalna – zalecenia dla PRACOWNIKÓW
> ---------------------------------------------------

### Bezpiecznie korzystaj z zasobów firmy

*   Korzystaj z VPN przy łączeniu się do zasobów firmy.
*   Szyfruj przesyłane e-maile i pliki.
*   Korzystaj z firmowego komputera i dysków, skonfigurowanych pod względem bezpieczeństwa.
*   Nie przenoś firmowych danych na prywatne komputery i urządzenia mobilne.

### Bezpiecznie korzystaj z Internetu\*

Nie tylko komputery, ale także smartfony, tablety oraz inne podłączane do Internetu urządzenia, wymagają ochrony przed wirusami i złośliwym oprogramowaniem.

_\*Szczegółowe informacje w sekcji na dole strony._

### Zadbaj o aktualizacje

Aktualizuj programy antywirusowe oraz system operacyjny i oprogramowanie. Korzystaj z automatycznego sprawdzania dostępności aktualizacji w celu ochrony przed nowymi zagrożeniami.

### Twórz kopie zapasowe

Regularnie twórz kopie zapasowe ważnych dokumentów i plików oraz przechowuj je w bezpiecznym miejscu. Pomogą one odzyskać utracone (np. w przypadku [ataku ransomware](https://seqred.pl/ransomware-co-to-jest-jak-sie-zabezpieczyc-jak-usunac/)) dane.

### Uważaj na cyberprzestępców

Hakerzy wykorzystują nasze emocje do pozyskania poufnych danych wysyłając fałszywe e-maile lub dokonując przekierowań na fałszywe strony internetowe. Nie otwieraj podejrzanych e-maili, nie podawaj poufnych danych, nie klikaj podejrzanych linków i nie otwieraj załączników.

### Blokuj komputer

Blokuj komputer kiedy od niego odchodzisz. Takie działanie utrudni osobom nieuprawnionym uzyskanie dostępu do Twojego komputera i znajdujących się na nim danych.

### Nie przeciążaj łącza Internetowego

W trakcie telekonferencji nie ściągaj danych oraz nie wykonuj aktualizacji. Pozwoli to na płynne przekazywanie obrazu i dźwięku.

> Wskazówki dla PRACODAWCÓW w zakresie bezpieczeństwa zdalnego dostępu
> --------------------------------------------------------------------

### Ogranicz dostęp

Ogranicz dostęp do wrażliwych systemów i danych tylko dla pracowników, dla których ten dostęp jest niezbędny do wykonywania pracy.

### Zapewnij bezpieczeństwo rozwiązań do pracy zdalnej

Zapewnij systemom, z których korzystają pracownicy adekwatne mechanizmy szyfrowania oraz uwierzytelniania.

### Zdefiniuj procedury

Zdefiniuj procedury na wypadek wystąpienia incydentu cyberbiezpieczeństwa. Przekaż pracownikom informacje na temat sposobu reagowania – jaką podjąć czynność, do kogo się zgłosić w sytuacji awaryjnej.

### Zadbaj o szkolenia

Podnoś kwalifikacje swoich pracowników w zakresie bezpieczeństwa pracy zdalnej oraz bezpiecznego korzystania z Internetu. Przeprowadź szkolenie wprowadzające oraz regularne szkolenia uzupełniające.

> Bezpiecznie korzystaj z Internetu
> ---------------------------------

### Jeśli to możliwe – nie korzystaj z otwartych sieci publicznych (Wi-Fi).

[Przeczytaj artykuł “Jak bezpiecznie korzystać z publicznego Wi-Fi”](https://seqred.pl/bezpieczne_wifi/)

### Korzystaj z bezpiecznych standardów szyfrowania (WPA2, WPA3).

### Zmień/ uaktualnij hasło do routera/ sieci.

### Korzystaj z silnych haseł (Passphrases) – unikalnych dla kont.

### Aktualizuj software/ firmware na swoim urządzeniu sieciowym.

![](/blog/Seqred_Bezpieczenstwo_pracy_zdalnej.jpg)

**Przeczytaj także:**

*   [Ransomware – co to jest i jak go usunąć? Jak się zabezpieczyć?](https://seqred.pl/ransomware-co-to-jest-jak-sie-zabezpieczyc-jak-usunac/)
*   [Universal Hack and Play – co to jest UPnP i jakie kryje zagrożenia?](https://seqred.pl/universal-plug-and-play/)