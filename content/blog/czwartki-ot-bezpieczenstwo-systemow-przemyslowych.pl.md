+++
lang="pl-PL"
title="Czwartki OT"
date="2020-10-15"
author=""
image="/blog/Seqred_CVE.jpg"
+++

## Bezpieczeństwo systemów automatyki przemysłowej

# Czwartki OT

**Czwartki OT** to seria wpisów poświęconych różnym zagadnieniom
związanym z cyberbezpieczeństwem systemów przemysłowych.\
Dołącz do nas na [LinkedIn](https://www.linkedin.com/company/seqred/),
[Facebooku](https://www.facebook.com/pl.seqred) lub
[Twitterze](https://twitter.com/Seqred_), aby na bieżąco śledzić nowe
wpisy w tym zakresie.

#25

### Sieci energetyczne -- nowe wymagania bezpieczeństwa

###### 

13 października br. European Network for Cyber Security U.A. (ENCS) i
Europejskie Stowarzyszenie Operatorów Systemów Dystrybucyjnych E.DSO
ogłosiły wprowadzenie wymagań bezpieczeństwa dla sterowników
telemechaniki RTU w automatyce dystrybucyjnej.

[![switch](/blog/switch-seqred.jpg)](#)

Jest to trzecia z serii wytycznych dotyczących bezpieczeństwa, tym razem
inteligentnych sieci energetycznych, po wcześniejszym opublikowaniu
wymogów bezpieczeństwa dla punktów ładowania pojazdów elektrycznych i
[inteligentnych liczników
(AMI)](https://seqred.pl/zabezpieczenia-smart-licznikow-systemow-ami/).
Wymagania są ważnym narzędziem poprawy i uporządkowania bezpieczeństwa
gromadzenia i analizy danych z infrastruktury w całej Europie i
budowania bardziej odpornej sieci.

Wymagania zapewniają europejskim operatorom systemów dystrybucyjnych
(OSD) zdefiniowany zestaw praktycznych rozwiązań dotyczących zamawiania
bezpiecznych RTU i stanowią istotny krok w kierunku ujednolicenia
wymagań całej branży.

Wymagania podzielono na części:

-   DA-201-2019: Architektura bezpieczeństwa dla systemów automatyki
    dystrybucyjnej (tylko członkowie ENCS),
-   DA-301-2019: Wymagania bezpieczeństwa dotyczące zamawiania DA RTU
    (publiczne),
-   DA-401-2019: Plan testów bezpieczeństwa dla automatyki
    dystrybucyjnej RTU (publiczne).

Więcej w artykule: [NCS And E.DSO Release Security Requirements For
Distribution
Automation.](https://encs.eu/2020/10/13/encs-and-e-dso-release-security-requirements-for-distribution-automation/)

#24

### Cyberataki w przemyśle w ostatnim tygodniu sierpnia 2020

03 września 2020

###### 

Ostatni tydzień przyniósł kolejne informacje o wyciekach danych w
firmach przemysłowych. Grupy hakerów organizują się w celu wymiany
doświadczeń z zakresu cyberbezpieczeństwa, co umożliwia intensyfikację
ataków.

[![switch](/blog/switch-seqred.jpg)](#)

-   24.08 -- **Prokes** -- wyroby z tworzyw sztucznych, atak przez grupę
    Avaddon, wyciek 2Gb danych, m.in. o pracownikach,
-   24.08 --  **Parkway** -- zaawansowane rozwiązania oraz produkty z
    tworzyw sztucznych m.in. dla motoryzacji, lotnictwa oraz ochrony
    zdrowia, ransomware Maze spowodował wyciek danych dot. produkcji,
-   25.08 -- **Sice Inc** -- integracja technologii w obszarach
    transportu, środowiska i energii, telekomunikacji oraz procesów
    przemysłowych, ransomware Conti (Ryuk),
-   26.08 -- **Autodesk** -- złośliwy moduł do oprogramowania 3ds max
    wykorzystywany m.in. do renderowania grafiki komputerowej pozwalał
    na uzyskanie informacji o zainfekowanym urządzeniu,
-   27.08 -- **Triad Mechanical Contractors** -- rozwiązania z zakresu
    mechaniki m.in. systemów wentylacji dla przemysłu, ransomware Maze,
-   28.08 -- **Tug Hill** -- firma inwestująca w przemysł naftowy i
    gazowy, minerały oraz operator systemów, ransomware SunCrypt
    spowodował wyciek 120 Gb danych.

**Przeczytaj więcej:**\
[Ransomware -- co to jest i jak go usunąć? Jak się
zabezpieczyć?](https://seqred.pl/ransomware-co-to-jest-jak-sie-zabezpieczyc-jak-usunac/)

**Potrzebujesz wskazówek jak chronić organizację przed atakami?**\
[Skontaktuj się z nami!](https://seqred.pl/kontakt/)

#23

### Nośniki USB -- jedno ze źródeł zagrożeń dla systemów sterowania

13 sierpnia 2020

###### **Jak się zabezpieczyć?**

11.12.2017 pracownik nocnej zmiany w zakładzie przemysłowym na Bliskim
Wschodzie podłączył nośnik USB do współdzielonej stacji roboczej.
Oglądał film LaLaLand, który w czasie przerwy pobrał na swój dysk USB.
Uruchomienie filmu rozpoczęło atak znany jako Operacja Copperfield.

[![switch](/blog//switch-seqred.jpg)](#)

**Czy można było temu zapobiec?**

Użycie nośników wymiennych w systemach ICS wiąże się z ryzykiem, ale
obsługa stacji roboczych jest już dziś prawie niemożliwa bez ich
wykorzystania.

Jednym z mechanizmów zabezpieczania przed złośliwym oprogramowaniem
infekującym infrastrukturę IT/OT jest uniemożliwienie korzystania z
danych na pamięciach USB, które nie zostały wcześniej przeskanowane w
zewnętrznym terminalu. Po skończonych pracach gość lub pracownik
odblokowuje pliki -- są one ponownie skanowane, a te podejrzane poddane
kwarantannie. System monitoruje i archiwizuje informacje o zdarzeniach,
pozwalając na wykrycie infekcji wewnątrz organizacji lub dodanie
nieautoryzowanych plików.

Lista zagrożeń jest systematycznie aktualizowana w celu zapewnienia
ciągłego samouczenia się zabezpieczeń i automatyzacji ochrony przed
obecnymi i nowymi zagrożeniami przenoszonymi przez USB.

**Przeczytaj więcej:**\
[Jak bezpiecznie korzystać z nośników wymiennych w sieciach
ICS?](https://seqred.pl/bezpieczne_usb/)\
[Secure Media Exchange -- pierwsze rozwiązanie cyberbezpieczeństwa dla
systemów przemysłowych w obronie przed złośliwymi atakami na
USB](https://seqred.pl/smx-secure-media-exchange/)

#22

### Zdalny dostęp do systemów ICS

23 lipca 2020

###### Zasady bezpieczeństwa

Statystyki zarejestrowane przez firmę ESET pokazują 30 proc. wzrost
ataków na usługi RDP wystawione do Internetu w okresie od marca do maja
2020. Ataki siłowe (BruteForce) na usługi stały się stałym elementem
pracy zdalnej w obliczu pandemii. Poprawna polityka haseł,
wieloskładnikowe uwierzytelnianie, a także zdolność do wykrycia
niedozwolonego ruchu po przełamaniu zabezpieczeń, stanowią niektóre z
elementów decydujących o skuteczności mechanizmów bezpieczeństwa.

[![switch](/blog/switch-seqred.jpg)](#)

Nieautoryzowany dostęp oraz wpływanie na środowisko OT możliwe są np.
dzięki przełamaniu zabezpieczeń. Aby zmniejszyć skutki takiego zdarzenia
warto rozważyć, czy integrator rozwiązania do zdalnego dostępu
uwzględnił potrzeby cyberbezpieczeństwa, takie jak:

-   zdolność monitorowania ruchu i identyfikacji niedozwolonego ruchu,
-   zdolność do ograniczenia nieautoryzowanej działalności.

**Przeczytaj więcej:**\
[Zdalny dostęp do systemów ICS -- zasady
bezpieczeństwa.](https://seqred.pl/zdalny-dostep-do-systemow-ics-zasady-bezpieczenstwa/)

**Masz pytania związane z praktycznym zastosowaniem zasad
bezpieczeństwa?**\
[Skontaktuj się z nami!](https://seqred.pl/kontakt/)

#21

### Zdalny dostęp do systemów ICS

02 lipca 2020

###### Zasady bezpieczeństwa

Podstawowym sposobem działania w sytuacji wymuszonej przez Covid-19 było
umożliwienie pracy zdalnej z systemami sterowania. Nagła i dynamiczna
sytuacja utrudniała wybór oraz wdrożenie bezpiecznego rozwiązania.
Według raportu CIONET, VMWARE, Deloitte aż 2/3 firm wprowadziło
rozwiązania VPN, natomiast tylko 1/3 firm dodatkowo wprowadziło zmiany w
architekturze systemów IT. Daje to podstawy to stwierdzenia, że przy
wprowadzeniu rozwiązań do pracy zdalnej mogły nie zostać uwzględnione
aspekty związane z cyberbezpieczeństwem.

[![switch](/blog/switch-seqred.jpg)](#)

W ramach serii CzwartkiOT przedstawimy listę 17 zasad, których należy
przestrzegać projektując lub decydując o wyborze rozwiązania do zdalnego
dostępu.

**Przeczytaj więcej:**\
[Zdalny dostęp do systemów ICS -- zasady
bezpieczeństwa.](https://seqred.pl/zdalny-dostep-do-systemow-ics-zasady-bezpieczenstwa/)

**Artykuł źródłowy:**\
[Remote access.](https://otcybersecurity.blog/2020/06/13/remote-access/)

### Audyt bezpieczeństwa automatyki przemysłowej

[Sprawdź](https://seqred.pl/audyt-ot/){.btn .btn-baner-drop-down-post
style="background:#ea4335;"}

#20

### Trzy cyberataki w energetyce i przemyśle w czerwcu 2020

18 czerwca 2020

###### 

W czerwcu bieżącego roku wydarzyło się kilka skutecznych ataków na firmy
energetyczne i przemysłowe, m.in:

[![switch](/blog/switch-seqred.jpg)](#)

-   7 czerwca: **cyberatak na spółkę energetyczną Enel Group** z
    wykorzystaniem ransomware EKANS/SNAKE. Atak został wykryty przez
    systemy zabezpieczeń IT wieczorem, a systemy informatyczne odzyskały
    pełną  sprawność  następnego dnia rano.
-   8 czerwca: **atak na firmę Honda** z wykorzystaniem wspomnianego
    ransomware'u. Konsekwencją był przestój linii produkcyjnych w
    zakładach m.in. w OHIO oraz Turcji. Badacze formułują hipotezę, że
    atak był możliwy dzięki wystawieniu stacji roboczych organizacji po
    RDP do Internetu. Firma w zeszłym roku padała ofiarą  ataków.
    Upubliczniono m.in. 40 GB danych o wewnętrznych systemach i
    urządzeniach.
-   13 czerwca: **atak dla okupu na szwajcarską  firmę  Hustech,**
    dostarczającą rozwiązania z zakresu instalacji solarnych,
    e-mobilności (m.in. stacji ładowania) oraz automatyki budynkowej. W
    wyniku wycieku upubliczniono kilkaset GB danych. W nazwach katalogów
    były m.in. plany oraz narzędzia.

Większość z tych ataków to ransomware.

**Potrzebujesz wskazówek jak chronić  organizację przed atakami?**\
[Skontaktuj się z nami!](https://seqred.pl/kontakt/)

**Przeczytaj więcej:**\
[Ransomware -- co to jest i jak go usunąć? Jak się
zabezpieczyć?](https://seqred.pl/ransomware-co-to-jest-jak-sie-zabezpieczyc-jak-usunac/)

#19

### Jak ograniczyć skuteczność ataków na lokalne konto administratora?

04 czerwca 2020

###### 

-   Jak ograniczyć skuteczność ataków na lokalne konta administratora w
    ICS?
-   Jak skonfigurować lokalną politykę haseł?

Aplikacje funkcjonujące w środowisku ICS do poprawnego działania
wymagają zazwyczaj specjalnych dostępów. Często powoduje to nadanie zbyt
szerokiego zakresu uprawnień, np. lokalnego administratora, czy w
skrajnych przypadkach administratora domeny.\

[![switch](/blog/switch-seqred.jpg)](#)

Jakie zasady stosować, aby je zabezpieczyć?

**Przeczytaj:**\
[Jak ograniczyć skuteczność ataków na lokalne konta administratora w
ICS.](https://seqred.pl/jak-ograniczyc-skutecznosc-atakow-na-lokalne-konta-administratora-w-ics/)

#18

### Zarządzanie podatnościami ICS

21 maja 2020

###### Luki bezpieczeństwa pod kontrolą

Większość podatności odkrywanych dziś w środowisku OT, było obecne od
zawsze. Urządzenia ICS projektowano bez uwzględnienia wymagań
cyberbezpieczeństwa, a produkt końcowy rzadko kiedy był walidowany z tej
perspektywy. Nawet bez błędów w urządzeniu, producenci oraz użytkownicy
systemów ICS „otwierają drzwi" atakującym zostawiając domyślne hasła
dostępu m.in. do paneli konfiguracji.

[![switch](/blog/switch-seqred.jpg)](#)

-   Jakie podatności wykorzystują atakujący?
-   Jakie narzędzia wykorzystać do identyfikacji podatności w środowisku
    ICS?
-   Jak eliminować luki bezpieczeństwa?

**Przeczytaj więcej:**\
[Zarządzanie podatnościami w środowisku automatyki
przemysłowej](https://seqred.pl/zarzadzanie-podatnosciami-w-srodowisku-automatyki-przemyslowej/)

#17

### Inwentaryzacja zasobów

07 maja 2020

###### Jak wykryć atak na urządzenia ICS?

Efektem działań hakerów w środowisku ICS może być modyfikacja programu
sterowania w celu wyrządzenia fizycznych szkód, np. jak w przypadku
ataku Stuxnet, lub doprowadzenie do zatrzymania systemów OT.

[![switch](/blog/switch-seqred.jpg)](#)

-   Jak chronić sieć OT przed atakami?
-   Jak wykryć atak?

Oprogramowanie monitorujące Tenable.OT oprócz identyfikacji ruchu
wewnątrz sieci wspiera działania korekcyjne, np. lokalizuje zmienione
fragmenty programu w sterowniku PLC oraz prezentuje historię modyfikacji
kodu źródłowego.

Korzyści z zastosowania funkcji wspierających bezpieczeństwo sieci ICS z
Tenable.OT, to m.in:

**1.** Sprawdzenie, czy na sterowniku PLC
nadal działa oprogramowanie zainstalowane przez integratora,

**2.** Informacja o zdarzeniach takich, jak
pobranie programu ze sterownika,

**3.** Zestawienie podatności urządzeń w
sieci ICS.

**Przeczytaj więcej:**\
[Inwentaryzacja oprogramowania urządzeń automatyki ICS -- rejestr
konfiguracji z Tenable
OT](https://seqred.pl/inwentaryzacja-i-kontrola-zasobow-sprzetowych-w-ics/#3)

#16

### Inwentaryzacja zasobów

30 kwietnia 2020

###### Jak wybrać metodę dostosowaną do potrzeb ICS?

Którą metodę inwentaryzacji najlepiej zastosować do określonych potrzeb
środowiska ICS? Jak zwiększyć bezpieczeństwo aktywnej inwentaryzacji?
Jak zmniejszyć ryzyko przypadkowego zatrzymania urządzeń podczas
skanowania? Przeczytaj artykuł, w którym oprócz odpowiedzi na powyższe
pytania przedstawiamy rezultat automatycznej inwentaryzacji zasobów z
wykorzystaniem Guardian firmy Nozomi Networks.\

[![switch](/blog/switch-seqred.jpg)](#)

**Przeczytaj więcej:**\
[Inwentaryzacja i kontrola zasobów sprzętowych w
ICS](https://seqred.pl/inwentaryzacja-i-kontrola-zasobow-sprzetowych-w-ics)

W kolejnych odcinkach CzwartkiOT przedstawimy w jaki sposób prowadzić
inwentaryzację zasobów programowych na przykładzie zarządzania
konfiguracją w TenableOT oraz odpowiemy na pytanie, czy jak chronić się
przed złośliwym oprogramowaniem przenoszonym na USB w środowisku OT z
wykorzystaniem [Secure Media
exchange](https://seqred.pl/smx-secure-media-exchange/) firmy Honeywell.

#15

### Inwentaryzacja zasobów

23 kwietnia 2020

###### Czy może poprawić bezpieczeństwo systemów ICS?

Jak inwentaryzacja zasobów wpływa na bezpieczeństwo systemów automatyki?
Czy można to zrobić w sposób automatyczny? Jakie narzędzia mogą wspomóc
proces identyfikacji urządzeń OT w środowisku przemysłowym? W artykule
poświęconym inwentaryzacji zasobów OT przedstawimy metody jej
przeprowadzenia oraz przykładowe rezultaty identyfikacji urządzeń z
wykorzystaniem rozwiązania Guardian firmy Nozomi Networks. Zapraszamy do
lektury!\

[![switch](/blog/switch-seqred.jpg)](#)

**Przeczytaj więcej:**\
[Inwentaryzacja i kontrola zasobów sprzętowych w
ICS.](https://seqred.pl/inwentaryzacja-i-kontrola-zasobow-sprzetowych-w-ics/)

W kolejnym odcinku Czwartki OT przeanalizujemy, jak właściwie dobrać
metodę inwentaryzacji do potrzeb środowiska ICS. Zaprezentujemy także
zagadnienia związane z aktualnością listy zasobów OT oraz prowadzeniem
rejestru urządzeń automatyki.

#14

### Środki kontroli stosowane w systemach ICS

16 kwietnia 2020

###### Inwentaryzacja i kontrola zasobów

Zapraszamy do lektury nowego cyklu artykułów na temat inwentaryzacji i
kontroli zasobów sprzętowych w systemach automatyki przemysłowej.
Dlaczego temat inwentaryzacji zasobów jest ważny? Posiadanie bieżącej
informacji o funkcjonujących urządzeniach oraz specyfice ich pracy
sieciowej jest podstawowym elementem budowania aktywnej ochrony
cybernetycznej dla środowisk OT.

[![switch](/blog/switch-seqred.jpg)](#)

Cykl życia systemów OT może wynosić nawet kilka dekad. W tym czasie mogą
zajść nieudokumentowane we właściwy sposób zmiany systemów, o których
informacja jest niepełna. Do infrastruktury sieciowej OT podłączane są
także urządzenia, które nie są własnością przedsiębiorstwa, a są używane
przez np. integratorów systemów czy samych pracowników.

Jakie wyzwania niesie za sobą inwentaryzacja sprzętu?

**Przeczytaj:**\
[Inwentaryzacja i kontrola zasobów sprzętowych w
ICS](https://seqred.pl/inwentaryzacja-i-kontrola-zasobow-sprzetowych-w-ics/)

#13

### Czy systemy BMS mogą stanowić wektor ataku na systemy ICS?

09 kwietnia 2020

###### 

-   Jakie obszary współpracy występują pomiędzy systemami ICS oraz
    systemami BMS?
-   Jaki mogą mieć wpływ na ich bezpieczeństwo?

W wielu przedsiębiorstwach, w których funkcjonują zaawansowane systemy
przemysłowe wdrażane i użytkowane są także systemy budynkowe. Atak na
system BMS w przypadku jego połączenia z systemem ICS może być skuteczną
ścieżką do ataku na system automatyki przemysłowej przedsiębiorstwa
dlatego analiza ryzyka dla systemów ICS powinna również obejmować
zagrożenia pochodzące od systemów BMS.

[![switch](/blog/switch-seqred.jpg)](#)

Wpływ ataku na system budynkowy może rzutować na system ICS na wielu
płaszczyznach:

-   może być to dodatkowy wektor ataku, który pozwoli dostać się do
    architektury systemu ICS w przypadku nieprawidłowo wykonanej
    separacji/segmentacji sieci,
-   w przypadku używania zmiennych z systemu budynkowego: przykładowo
    pomiaru temperatury, przepływu wody (np. zbieranej na potrzeby
    monitoringu mediów) czy temperatury powietrza i przekazywania ich do
    procesu systemu ICS, nieautoryzowana manipulacja w systemie
    pierwotnym może rzutować na realizację procesu w systemie docelowym.

To tylko dwa przykłady.\
Jakie jeszcze są zagrożenia?\
Jak zminimalizować ryzyko oraz skutki ataku?

**Przeczytaj więcej:**\
[Czy systemy BMS mogą stanowić wektor ataku na systemy
ICS?](https://seqred.pl/czy-systemy-bms-moga-stanowic-wektor-ataku-dla-systemow-ics/)

#12

### Atak na urządzenia mobilne

26 marca 2020

###### Czy dostęp do HMI na tablecie lub smartfonie jest bezpieczny?

-   Korzystasz ze smartfona lub tabletu przy zdalnym dostępie do
    komponentów ICS?
-   Jakie są możliwe scenariusze ataków na systemy przemysłowe z
    wykorzystaniem urządzeń mobilnych?

[![switch](/blog/switch-seqred.jpg)](#)

-- Kradzież lub utrata smartfonów z zainstalowanym oprogramowaniem,
zawierających zapisane poświadczenia logowania oraz np. klucze
umożliwiające zdalny dostęp do sieci.

-- Zdalny atak na smartfony z danymi firmowymi poprzez błędy
oprogramowania pozwalające na pozyskanie danych logowania.

-- Atak na niezabezpieczony kanał komunikacyjny łączący urządzenia
mobilne oraz system automatyki przemysłowej.

**Jak zapobiegać niektórym atakom?**

-   ustaw ograniczony dostęp do systemów na urządzeniach mobilnych i
    nadaj im uprawnienia tylko do odczytu,
-   świadomie korzystaj z narzędzi dedykowanych do zarządzania dostępem,
    ochroną przed malware oraz zapewniające zdalne wymazanie danych w
    przypadku utraty sprzętu,
-   korzystaj z szyfrowanych kanałów komunikacji np. VPN

Aplikacje mobilne oraz urządzenia często projektowane były jako Insecure
by design i ich bezpieczeństwo nie było jednym z kluczowym wymagań na
etapie ich projektowania.

**Przeprowadź audyt, czy aplikacje i urządzenia mobilne, z których
korzystasz są bezpieczne.**\
[Skontaktuj się z nami!](https://seqred.pl/kontakt/)

**Przeczytaj więcej:**\
[Audyt bezpieczeństwa urządzeń
mobilnych](https://seqred.pl/audyt-bezpieczenstwa-urzadzen-mobilnych/)

#11

### Bezpieczeństwo: Działy OT i IT -- razem czy oddzielnie?

19 marca 2020

###### 

Historycznie pracownicy działów OT postrzegali warstwę IT jako zło
konieczne, niektórzy z nich nawet „chronili w zamkniętych szafach" swoją
infrastrukturę przed pracownikami działu IT. Instalacje aktualizacji np.
systemów operacyjnych mogły wiązać się z zakłóceniem monitoringu pracy
procesu poprzez unieruchomienie np. systemów SCADA. Cyberbezpieczeństwa
w fabrykach, organizacjach, przedsiębiorstwach nie jednak można
rozpatrywać oddzielnie dla działów IT oraz OT.

[![switch](/blog/switch-seqred.jpg)](#)

Odmienne spojrzenia na systemy oraz dostrzeganie różnych zagrożeń dla
ich bezpieczeństwa mogą przyczynić się do uwzględnienia potrzeb obu grup
na etapie formułowania założeń projektowych, wdrażania oraz późniejszego
utrzymania systemów automatyki. Często przeszkodą w realizacji tego celu
pozostaje jednak niezrozumienie dwóch różnych perspektyw w kontekście
systemów automatyki oraz odmienne słownictwo branżowe stosowane w tych
działach.

Jakie są różnice OT vs IT?

**Przeczytaj:**\
[Bezpieczeństwo: działy OT i IT -- razem, czy
oddzielnie?](https://seqred.pl/bezpieczenstwo-ot-it-razem-czy-oddzielnie/)

#10

### Atak przez zdalny dostęp

12 marca 2020

###### Co kryje się w urządzeniach umożliwiających zdalny dostęp do ICS?

W 2017 odkryto login i hash hasła ukrytego użytkownika oraz klucze
prywatne w firmware urządzeń Westermo zapewniających zdalny dostęp do
sieci ICS. Jedna z podatności została oceniona na 10 w skali CVSS v3.
Przykład ataku na infrastrukturę OT z wykorzystaniem zdalnego dostępu
oraz słabych haseł został upubliczniony w 2014 przez Departament of
Homeland Security.

[![switch](/blog/switch-seqred.jpg)](#)

Zdalny dostęp do sieci OT odgrywa istotną rolę w monitorowaniu systemów
ICS przez zewnętrznych serwisantów. Problem stanowi słabe zabezpieczenie
urządzeń przez stosowanie domyślnych haseł czy zakodowanych na stałe
ukrytych kont, haseł i kluczy.

**Przeczytaj więcej:**\
[Ataki na systemy przemysłowe przez luki bezpieczeństwa zdalnego
dostępu](https://seqred.pl/atak-przez-zdalny-dostep-ics/)

Do monitorowania zdalnego dostępu służą m.in. rozwiązania firmy
Honeywell oparte na platformie Forge.

#09

### Wystawienie urządzeń do Internetu

05 marca 2020

###### Jak script kiddies wyszukują urządzenia podatne na ataki?

-   Jaka wyszukiwarka została nazwana najgoźniejszą na świecie na
    RSAConference 2020?
-   Gdzie znaleźć informacje o urządzeniach OT wystawionych do
    Internetu?

[![switch](/blog/switch-seqred.jpg)](#)

Udostępnianie komponentów systemów automatyki stanowi jedno z głównych
zagrożeń dla systemów ICS. W celu realizacji ataku hakerzy wykorzystują
ogólnodostępne portale. Shodan.io, na którym można znaleźć kilkaset
tysięcy urządzeń OT wystawionych do Internetu został nazwany
najgroźniejszą na świecie wyszukiwarką w ramach RSAConference 2020 w San
Francisco. Portal ułatwia realizację ataków m.in. na urządzenia ICS
dzięki filtrom pozwalającym na wyszukanie systemów automatyki oraz
potencjalnych podatności.

Komponenty, które nie mają bezpośredniego dostępu do Internetu mogą być
tam widoczne pośrednio np. przez udostępnienie aktywnych komponentów
sieciowych. Istnieją rozwiązania wspierające możliwość identyfikacji
potencjalnych ścieżek ataku na systemy teleinformatyczne.

**Jak się zabezpieczyć?**

-   nie wystawiać komponentów systemów OT do Internetu,
-   utwardzać konfigurację komponentów sterowania przez m.in. wyłączenie
    niepotrzebnych usług, zmianę domyślnych haseł,
-   stosowanie dodatkowych mechanizmów bezpieczeństwa, t.j. firewalle
    czy VPN,
-   niezwłoczne aktualizowanie podatnych komponentów.

#08

### Atak na dostępność typu (D)DoS

27 lutego 2020

###### Jak zabezpieczyć infrastrukturę przemysłową?

5 marca 2019, atakujący wykorzystują podatność w interfejsie webowym
producenta firewalli do przeprowadzenia ataku typu DoS na infrastrukturę
elektroenergetyczną za oceanem. Nieoczekiwane ponowne uruchamianie
sprzętu powodowało cykliczne, krótsze niż pięciominutowe przerwy w
komunikacji między urządzeniami polowymi na podstacjach oraz między
lokalizacjami a centrum kontroli. Raport Północnoamerykańskiej
Korporacji Niezawodności Energii Elektrycznej (NERC) zostaje
opublikowany 4.09.2019 r.

[![switch](/blog/switch-seqred.jpg)](#)

**Co zrobić, aby zmniejszyć ryzyko ataku?**

-   segmentacja sieci. Ograniczenie komunikacji pionowej do niezbędnego,
    wymaganego minimum,\
    zmniejszenie powierzchni ataku poprzez niewystawianie do Internetu
    urządzeń lub świadome\
    udostępnianie tylko tych niezbędnych,
-   monitorowanie i właściwe zarządzanie podatnościami w celu wykrycia
    luk w urządzeniach oraz zastosowania aktualizacji (jeśli możliwe).

**Przeczytaj więcej:**\
[Ataki na dostępność typu (D)DoS. Jak zabezpieczyć infrastrukturę
przemysłową?](https://seqred.pl/ataki_dos/)

#07

### Luka w implementacji protokołu Profinet-IO

20 lutego 2020

###### Czego dotyczy i dlaczego jest tak niebezpieczne?

Luka w implementacji protokołu Profinet-IO wspiera wykonanie cyberataków
na urządzenia czołowych producentów. Poprawki zostały wydane m.in. dla
urządzeń firmy Siemens oraz Moxa.

[![switch](/blog/switch-seqred.jpg)](#)

We wskazówkach Agencji CISA (ICSA-20-042-04) z 11.2.2020 pojawiły się
informacje o luce w implementacji stosu protokołu Profinet-IO.
Wykorzystanie podatności umożliwia przeprowadzenie ataku DoS na
komponenty automatyki czołowych producentów. Luka spowodowana jest
niewłaściwym ograniczeniem alokacji wewnętrznej pamięci podczas
przetwarzania komunikatów diagnostycznych. Zaburzenie pracy jest możliwe
zdalnie, bez interakcji użytkownika i bez konieczności logowania.
Dotyczy to 40 popularnych grup komponentów wykorzystywanych w przemyśle.

Producent podaje kilka zaleceń w celu zmniejszenia ryzyka:

-   wyłączenie Profinet -- tam gdzie nie jest on wykorzystywany,
-   aktualizacja firmware,
-   dla niektórych urządzeń utworzenie odpowiednich reguł na firewall'u.

Użytkując systemy OT warto rozważyć wprowadzenie standardów
aktualizowania jego komponentów. W złożonych, nieinwentaryzowanych
systemach może to być wyzwaniem. Istnieją rozwiązania wspierające
manualną identyfikację urządzeń oraz podatności komponentów.

[Skontaktuj się z nami](https://seqred.pl/kontakt/) w celu uzyskania
bliższych informacji.

#06

### Inżynieria społeczna i phishing zagrożeniami dla pracowników OT

13 lutego 2020

###### **Czy wiesz jak sprawdzić, które informacje w Internecie mogą zostać wykorzystane do ataku?**

Grudzień 2014. Pracownik elektrowni jądrowej należącej do Korea Hydro
and Nuclear Power Co (KHNP) otrzymuje maila z załącznikiem w formacie
.HWP. Rozszerzenie jest powszechnie wykorzystywane w Korei Południowej.
Załącznik „program sterowania" po otwarciu powoduje lawinowy łańcuch
zdarzeń prowadzący do wycieku informacji o elektrowni oraz wymazanie
dysków przez malware (typu MBR).

[![switch](/blog/switch-seqred.jpg)](#)

W tym samym roku atak na niemiecką hutę stali rozpoczął się od
[phishingu](https://seqred.pl/inzynieria-spoleczna-i-phishing/), a
skończył fizycznym uszkodzeniem infrastruktury.

Co łączy oba ataki? W początkowej fazie wykorzystano metody inżynierii
społecznej oraz atak kierowany typu spear-phishing. W przypadku huty
stali konsekwencją było zaburzenie ciągłości działania instalacji.

W ramach przygotowań do działań wykorzystujących inżynierię społeczną
oraz phishing, atakujący często pozyskują wiedzę o organizacji z
otwartych źródeł OSINT.

Jak sprawdzić, w jaki sposób informacje znajdujące się w Internecie mogą
wpłynąć na potencjalny atak na przedsiębiorstwo?

**Przeczytaj więcej:**\
[Inżynieria społeczna i phishing zagrożeniami dla pracowników OT oraz
zewnętrznych
partnerów](https://seqred.pl/inzynieria-spoleczna-i-phishing/)

[Skontaktuj się z nami](https://seqred.pl/kontakt/) po więcej
informacji.

#05

### Sabotaż i błąd ludzki w czołówce zagrożeń cybernetycznych dla OT

06 lutego 2020

###### W jaki sposób zmniejszyć ryzyko?

W jaki sposób błąd ludzki spowodował odłączenie od prądu 45 milionów
mieszkańców USA oraz 10 mln Kanadyjczyków?\
\
14.09.2003 o godz. 12:15 system telemetrii dostarcza nieprawidłowe dane
do systemu optymalizującego rozpływ energii elektrycznej w sieci
elektroenergetycznej. Operator naprawia problem związany z telemetrią,
ale zapomina zresetować system sterowania nadrzędnego zasilony błędnymi
danymi. Dalsze kaskadowe awarie wynikające z przeciążania sieci,
doprowadzają do wyłączenia 256 elektrowni, z czego 85% z nich zostało
wyłączone w wyniku zadziałania automatycznych zabezpieczeń. Efekt? 45
milionów mieszkańców USA oraz 10 mln Kanadyjczyków pozostaje bez prądu.

[![switch](/blog/switch-seqred.jpg)](#)

Powyższy przykład ilustruje konsekwencje reakcji lawinowej związanej z
błędem operatora systemów cybernetycznych. Innymi źródłami zagrożeń mogą
być: nieprawidłowa konfiguracja urządzeń sieciowych, błędy przy
aktualizacjach i poprawkach systemów lub umieszczanie nieautoryzowanego
sprzętu sieciowego.

W jaki sposób zmniejszyć ryzyko?

**Przeczytaj więcej:**\
[Sabotaż i błąd ludzki w czołówce zagrożeń cybernetycznych
OT](https://seqred.pl/sabotaz-blad-ludzki-ot/)

#04

### Jak bezpiecznie kupować bezpieczną automatykę przemysłową?

30 stycznia 2020

###### 

-   W jaki sposób definiować wymagania bezpieczeństwa?
-   Jakie kryteria wziąć pod uwagę, aby realnie zwiększyć poziom
    cyberbezpieczeństwa organizacji, bez negatywnego wpływu na przebieg
    procesu zakupowego?

Wieloletnie korzystanie z urządzeń i systemów automatyki przemysłowej,
które nie były projektowane z myślą o cyberbezpieczeństwie - Insecure by
design, w połączeniu ze zmieniającym się otoczeniem środowiska OT
zwiększającym ekspozycję na cyberataki generuje realne ryzyko dla całej
organizacji.

[![switch](/blog/switch-seqred.jpg)](#)

Może ono zostać ograniczone poprzez projektowanie i implementację
rozwiązań automatyki z uwzględnieniem aspektów związanych z
cyberbezpieczeństwem SecuritybyDesign. Projektowanie i wdrażanie
najczęściej realizowane jest przez zewnętrznych wykonawców
(współpracujących z podwykonawcami), natomiast odpowiedzialność za
cyberbezpieczeństwo leży po stronie zamawiającego i zaczyna się na
etapie planowania inwestycji.

Zapraszamy do obejrzenia wykładu z [konferencji
InfraSEC](https://seqred.pl/cyberbezpieczenstwo-prezentacje/#2), gdzie
Józef Sulwiński przedstawi, jak bezpiecznie kupować bezpieczne OT.

[Zamów broszurę, która zawiera gotowy zestaw wymagań bezpieczeństwa
opisanych językiem zakupów.](https://seqred.pl/bezpieczne-zakupy/).

#03

### Jakie ryzyka niesie wdrożenie rozwiązań chmurowych do automatyki przemysłowej?

23 stycznia 2020

###### Jak je ograniczyć?

Usługi chmurowe w OT są proponowane np. do prezentacji zużycia mediów
oraz możliwości optymalizacyjnych, analizy pętli regulacji i dostrajania
nastaw regulatorów. Dostawcy oferują aplikacje wykorzystywane (np. przez
integratorów, dział utrzymania ruchu) do nawiązania zdalnego połączenia
ze sterownikami maszyn. Wadą takich rozwiązań w sieciach OT jest oddanie
kontroli nad bezpieczeństwem (np. informacji oraz częściowo urządzeń)
podmiotom zewnętrznym, np. dostawcom usług chmurowych.

[![switch](/blog/switch-seqred.jpg)](#)

Jak zmniejszyć ryzyko przy stosowaniu rozwiązań chmurowych?

-   umowa o gwarantowanym poziomie usług (SLA) lub inne zobowiązanie
    kontraktowe operatorów elementów zewnętrznych do zapewnienia
    wystarczającego poziomu usług,
-   wykorzystanie zaufanych oraz jeśli to możliwe certyfikowanych
    dostawców usług,
-   stosowanie chmury prywatnej w celu zachowania kontroli oraz
    chronienia wiedzy (know-how) o procesie.

**Przeczytaj więcej:**\
[Aplikacje chmurowe jednym z zagrożeń dla sieci
OT](https://seqred.pl/aplikacje_chmurowe_zagrozenia_ot/)

Przed implementacją rozwiązań chmurowych w przedsiębiorstwie warto
przeprowadzić audyt gotowości przedsiębiorstwa do wdrożenia usług
cyfrowych (zgodnych z ideą Industry 4.0).

#02

### Cyberataki oraz przełamanie kluczowych zabezpieczeń infrastruktury oraz sieci w TOP10 globalnych zagrożeń

16 stycznia 2020

###### Jak zmniejszyć ryzyko ataku na sieć OT?

Na przełomie 2013/2014 na przejętych stronach www producenta routerów
VPN firmy Ewon zostaje podmieniona zawartość plików aplikacji
klienckiej. Zanim firma usunie złośliwe dane z serwera ok. 250
użytkowników pobierze (wielu zainstaluje) „poprawione" przez grupę
Dragonfly oprogramowanie, aby później nieświadomie udostępniać
informacje o wykorzystywanych aplikacjach i infrastrukturze ICS.

[![switch](/blog/switch-seqred.jpg)](#)

W ramach Światowego Forum Ekonomicznego, w raporcie Globalnych Ryzyk
2020, cyberataki oraz przełamanie kluczowych zabezpieczeń infrastruktury
oraz sieci zostały zaklasyfikowane w TOP10 ryzyk.

Jak zmniejszyć ryzyko ataku na sieć OT?

-   maksymalnie odizolować podsieć OT od pozostałych wykorzystując
    aktywne urządzenia sieciowe (np. firewall) lub przez fizyczną
    separację (np. air gap),
-   utwardzić wszystkie komponenty IT (urządzenia sieciowe, stacje
    robocze, inżynierskie) oraz OT (sterowniki PLC, systemy SCADA, DCS,
    panele HMI, IED, kontrolery robotów),
-   instalować poprawki do systemów operacyjnych, aplikacji biurowych,
    aktualizować firmware urządzeń sieciowych i komponentów ICS.

**Przeczytaj także:**\
[Jak zainfekować sieć OT przez
Internet?](https://seqred.pl/zabezpieczenie_infrastruktury)

Rozwiązania bezpieczeństwa, które wspomagają monitorowanie komunikacji i
detekcję zagrożeń w sieciach ICS, to Forge firmy Honeywell, dawniej
ICShield i produkty Nozomi.

#01

### Nośniki USB jako jedno ze źródeł zagrożeń dla systemów sterowania

09 stycznia 2020

###### Jak się zabezpieczyć?

11.12.2017 pracownik nocnej zmiany w zakładzie przemysłowym na Bliskim
Wschodzie podłączył nośnik USB do współdzielonej stacji roboczej.
Oglądał film LaLaLand, który w czasie przerwy pobrał na swój dysk USB.
Uruchomienie filmu rozpoczęło atak znany jako Operacja Copperfield. To
pokazuje, że nośniki USB mogą stanowić źródło rozprzestrzeniania się
złośliwego oprogramowania.

[![switch](/blog/switch-seqred.jpg)](#)

Jak się zabezpieczyć?

-   wprowadzić mechanizmy whitelistingu nośników wymiennych (tylko
    zarejestrowane są dopuszczane do użytku),
-   każdorazowo sprawdzać je pod kątem złośliwego oprogramowania na
    izolowanej stacji roboczej lub w kiosku, na których znajduje się
    inny system operacyjny niż na stacjach inżynierskich,
-   wyraźne oznaczyć nośniki do użytku prywatnego (nie wolno ich używać
    w sieciach chronionych) oraz te do zastosowań wyłącznie w sieci OT.

**Przeczytaj więcej:**\
[Jak bezpiecznie korzystać z nośników wymiennych w sieciach
ICS?](https://seqred.pl/bezpieczne_usb/)

Warto wskazać na pojawiające się rozwiązania wspomagające bezpieczne
korzystanie z nośników wymiennych w sieciach ICS. Jednym z nich jest
[SMX -- Secure Media
Exchange](https://seqred.pl/smx-secure-media-exchange/) firmy Honeywell.
Niedługo będzie można przetestować jego działanie w naszej siedzibie.

### Masz pytania związane z bezpieczeństwem systemów automatyki przemysłowej?

[Napisz do nas!](https://seqred.pl/kontakt/)
