+++
lang="pl-PL"
title="Hasło: hasło - czyli jak atakuje Kuba Rozpruwacz"
date="2019-03-02"
author="Krzysztof Graj"
image="/blog/Bezpieczenstwo_hasla_blog.jpeg"
tags=['ABC security','IT security', 'OT security', 'PLC security']
+++

### ...kilka dobrych rad ze szkolenia cyberbezpieczeństwa „SANS Anaheim 2019"

Jeśli zastanawialiście się, czy Wasze hasło „ma dużą moc" i jest w
stanie przetrwać oblężenie hakerów, na początek warto sprawdzić, czy nie
ma go już na [liście najbardziej popularnych haseł na
Wikipedii.](https://en.wikipedia.org/wiki/List_of_the_most_common_passwords)

Przy tworzeniu nowego hasła warto zerknąć na stronę: [Gibson Research
Corporation](https://www.grc.com/haystack.html), która podpowie, czy nasze nowe hasło jest
lepsze od poprzedniego i ile czasu może zająć jego złamanie.


Okazuje się, że **długość hasła jest ważniejsza niż jego
skomplikowanie**, ponieważ programy z rodziny Pass Cracker, poczynając
od starego, ale wciąż dobrego John the Ripper, potrzebują tym więcej
czasu na złamanie hasła im jest ono dłuższe, a ilość potrzebnego czasu
rośnie wykładniczo wraz z każdym dodatkowym znakiem.

Ogromnie ważne jest też, aby **jedno hasło było używane tylko w jednym
miejscu,** wówczas utrata hasła do jednego serwisu nie otworzy złym
ludziom drogi do wszystkich naszych kont w internecie.

**Najważniejsze są hasła do emaila** (oraz do banku) -- przejęcie
dostępu do skrzynki pocztowej może łatwo posłużyć do przejęcia innych
naszych kont na serwisach typu Facebook, Linkedin, itd.

Na koniec kilka statystyk dotyczących łamania haseł z użyciem
średniozaawansowanych maszyn:

-   Hasło: qwerty -- można złamać nawet w 0,00321 sekundy
-   Hasło: qwertyqwerty -- na to 12-znakowe hasło potrzeba już co
    najmniej 10 dni
-   Hasło: qwertyqwertyqwerty -- zanim to 18-znakowe hasło zostanie
    złamanie, jego właściciel od wielu wieków będzie już spoczywał w
    spokoju.


